<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.0.1">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2024-01-31T17:17:10+03:00</updated><id>http://localhost:4000/feed.xml</id><title type="html">Yusuf Atmaca</title><author><name>Yusuf Atmaca</name></author><entry><title type="html">İngilizce Öğrenme Serüvenim</title><link href="http://localhost:4000/english/2021/02/13/ingilizce-ogrenme-seruvenim.html" rel="alternate" type="text/html" title="İngilizce Öğrenme Serüvenim" /><published>2021-02-13T00:00:00+03:00</published><updated>2021-02-13T00:00:00+03:00</updated><id>http://localhost:4000/english/2021/02/13/ingilizce-ogrenme-seruvenim</id><content type="html" xml:base="http://localhost:4000/english/2021/02/13/ingilizce-ogrenme-seruvenim.html"><![CDATA[<p>Herkese selamlar.</p>

<p>Başlıktan da anlaşılacağı üzere, İngilizcemizi geliştirmek üzerine birkaç düşüncemi paylaşacağım. Başlamadan önce söylemek isterim ki, bu öneriler bir eğitmen veya öğretmenden ziyade bir öğrencinin çalışma perspektifini yansıtmaktadır.
<img src="https://miro.medium.com/v2/resize:fit:1400/format:webp/1*MLHQ_JEOTyDrLvz3PFCrRw.jpeg" alt="English" /></p>

<hr />
<p>Dikey Geçiş Sınavı’na girdikten sonra, kararım Bilgisayar Mühendisliği bölümünü kesinlikle %100 İngilizce eğitim veren bir üniversitede okumaktı. Eğer İngilizce eğitim vermeyen bir üniversiteye kaydolsaydım, hayatımın ileriki safhalarında, hazırlıkta bulacağım kadar boş vakti bulamayacak ve İngilizcemi bir türlü ilerletemeyecektim. Wikipedia’dan aldığım verilere göre, 2011 yılında dünyadaki web sayfalarının %56’sı İngilizceyken, Türkçe web sayfaları yalnızca %1.1’lik kısmı oluşturuyor. Basılı kitaplarda da durum buna benzer. Yani ana dili Türkçe olan ve İngilizce bilmeyen bir kişinin, ilgilendiği alanlara ait kaynaklara erişimi İngilizce bilen birisine göre çok daha sınırlı. Bu nedenle de benim İngilizce’ye çalışma hikâyem başlamış oldu… Her neyse, önerilerimi yazmaya bir an önce geçmek istiyorum.</p>

<hr />
<h4 id="gramer">Gramer</h4>

<p>Şimdi ilk aşamada Gramer var. Benim İngilizcem iyi olmadığı için tamamen sıfırdan çalışmaya başladım. Gramer için YouTube’den <a href="https://www.youtube.com/watch?v=056tP8bGMtg&amp;list=PLp9-shPIqO8OnxLVnrfl_47QRkE0yRLyi&amp;ab_channel=%C4%B0ngilizceKonuAnlat%C4%B1m%C4%B1-%C3%96zerKiraz">İngilizce Konu Anlatım — Özer Kiraz</a> ve yine aynı hocanın çıkarttığı <a href="https://www.turengkitap.com/urun/ceviriyle-ogren-nbc/">Çeviriyle Öğren — 1</a> isimli kitabı kullandım. Neden bu kanal ve neden bu kitap diye soruyorsanız, açıklamak isterim. Gramer konu anlatımında, bir kaynağın bir diğerinden çok büyük bir farkı olmuyor açıkçası. Benim için en önemli husus, Çeviriyle Öğren — 1 kitabıydı. Kitap, videoda anlatılan konular ile paralel ilerliyor ve o konuya ait bolca cümleyi Türkçe’den İngilizce’ye ve İngilizce’den Türkçe’ye çeviriyorsunuz. Cevapları da içerisinde olduğu için kendi kendinize ve kimseden yardım almadan Gramer öğrenebiliyorsunuz. Birçok Gramer kitabında sadece boşluk doldurma ve çoktan seçmeli sorular oluyor ve bu durumu pek faydalı bulmuyorum. Çeviriyle Öğren — 1’de ise verilen cümleyi çevirmeniz isteniyor.
___</p>

<h4 id="reading">Reading</h4>

<p>Ben, tüm Gramer konuları bittikten sonra okuma çalışmalarına geçtim. Okuma kaynakları için birçok yayınevinin (Oxford, Longman vb) seviyeli hikâye kitapları bulunuyor. Mevcut dolar kuru nedeniyle, internetten çeşitli yollarla bu kitapları edinebilirsiniz.</p>

<p>Ben hikâye kitaplarını sıkıcı bulduğum için Reader at Work — 1 kitabıyla başladım. Reader at Work 1–2 ile beraber More to Read 1–2 kitaplarını çok beğendim. Seviyeli şekilde ilerlemesi ve bununla birlikte birçok alana ait güzel, bilgilendirici makaleler içermesi, okuma merakınızı artırıyor.</p>

<p>Yine ELS Yayıncılıktan, Through Reading kaynağı da dil sınavlarına hazırlananlar için öneriliyor. More to Read — 2 ve Through Reading kaynakları Intermediate ve Upper Intermediate kaynaklardır.</p>

<hr />
<h4 id="sözlük-kullanımı">Sözlük Kullanımı</h4>
<p>YouTube’de Hüseyin Demirtaş ile İngilizce kanalı, sözlük kullanımı ve kelime öğrenme hakkında <a href="https://www.youtube.com/watch?v=XXj90oVxK7w&amp;t=65s&amp;ab_channel=H%C3%BCseyinDemirta%C5%9File%C4%B0ngilizce">epey detaylı bir video</a> çekmişti. Bana çok faydalı oldu, size de tavsiye edebilirim.</p>

<p>Ayrıca sözlük olarak ben Longman Dictionary ve Google Translate’i eş zamanlı olarak kullanıyorum.</p>

<hr />
<h4 id="reading--listening--vocabulary">Reading &amp; Listening &amp; Vocabulary</h4>

<p>Bu üç beceriyi birlikte geliştiren kaynaklar da mevcut. Reading bölümünde önerdiğim kaynakları bitirdikten sonra, yeterli kelime haznesiyle bu bölüme geçerseniz çok daha faydalı olacağını düşünüyorum.</p>

<p>İlk önerim: <a href="https://disk.yandex.com.tr/d/X7P8hsDA3GDDff?utm_campaign=DonanimHaber&amp;utm_medium=referral&amp;utm_source=DonanimHaber">CBC Podcastleri</a>. CBC Podcast’leri seviyelere göre ayrılmış, içerisinde dinleme egzersizine başlamadan önce, bahsedilen önemli kelimelerin üstünde duruyor ve böylelikle dinleme sırasında o kelimelere yabancı kalmamanız sağlanıyor. Bunun yanı sıra dinlenilen metnin transkripti ile kaçırılan noktalar takip edilebiliyor ve dinleme egzersini tamamlandıktan sonra birkaç soruyla dinlenilen metnin anlaşılıp anlaşılmadığı test ediliyor. Bence çok kaliteli bir kaynak.</p>

<p>İkinci önerim: <a href="https://learningenglish.voanews.com/">VOA News</a>. Yine yukarda dediğim prensiplere göre oluşturulmuş bir kaynak ve gayet güzel.</p>

<p>Üçüncü Önerim: <a href="https://breakingnewsenglish.com/">Breaking News English</a>. Günlük haberleri, seviyelerine göre ayırıp; okumanızı, dinlemenizi ve test sorularıyla anlayıp anlamadığınızı sağlıyor. Bütün becerilerinizi geliştirmeye yönelik yine harika bir site.</p>

<hr />

<h4 id="speaking-ek-kaynaklar-ve-kapanış">Speaking, Ek Kaynaklar ve Kapanış</h4>
<p>Bu kaynaklar ile İngilizceyi epey geliştirmenin mümkün olduğuna inanıyorum. Geri kalanın artık günlük İngilizce diline hakim olmak, The New York Times, The Washington Post gibi haber sitelerini veya Reddit, Twitter gibi sosyal medya kaynaklarını kullanmak olduğunu düşünüyorum. Tabii Speaking becerisi hakkında pek konuşmadık çünkü o konu benim için hâlâ bir soru işareti. Cambly gibi bazı uygulamaların faydalı olduğu söyleniyor fakat benim bu konu hakkında bir tecrübem yok. Yurtdışına çıkma şansınız yoksa, bu yollarla az da olsa geliştirmek mümkün olabilir. Ayrıca, YouTube’da gördüğüm şu video ile de, tamamen ücretsiz bir şekilde, Discord üzerinden yabancılarla konuşma pratiği yapmanın mümkün olduğu anlatılıyor. Yine denenebilecek bir yöntem olabilir.</p>

<p>Dil sınavları veya ileri düzey okuma ve çevirilerde zorlananlar için, YouTube’de <a href="https://www.youtube.com/channel/UCSWVBMS8jCNEy1MRvHsvnxQ">Mesut Koyuncu</a> isimli kanala göz atabilirsiniz.</p>

<p>Yine YouTube’da, İngilizce üzerine birçok sorunuza cevap bulabileceğiniz <a href="https://www.youtube.com/user/dilsayar">Hüseyin Demirtaş ile İngilizce</a> kanalı da çok güzel.</p>

<hr />

<p>Artık bundan sonrası, sizin merakınıza kalmış. Umarım faydalı bir yazı olmuştur. Bir sonraki yazımda görüşmek üzere, hoşça kalın.</p>]]></content><author><name>Yusuf Atmaca</name></author><category term="english" /><summary type="html"><![CDATA[Herkese selamlar.]]></summary></entry><entry><title type="html">Yazdığım Bir Şiir ve İncelemesi</title><link href="http://localhost:4000/poetry/2020/12/08/yazdigim-bir-siir-ve-incelemesi.html" rel="alternate" type="text/html" title="Yazdığım Bir Şiir ve İncelemesi" /><published>2020-12-08T00:00:00+03:00</published><updated>2020-12-08T00:00:00+03:00</updated><id>http://localhost:4000/poetry/2020/12/08/yazdigim-bir-siir-ve-incelemesi</id><content type="html" xml:base="http://localhost:4000/poetry/2020/12/08/yazdigim-bir-siir-ve-incelemesi.html"><![CDATA[<p>Hem kendi şiirimi yazıyor, hem de otopsisini yapıyorum…</p>

<p>Arada canım şiir yazmak istiyor ve o an hangi konu hakkında bir şeyler düşünüyorsam, o konuyla ilgili direkt bir şeyler karalamaya çalışıyorum.
<img src="https://miro.medium.com/v2/resize:fit:750/format:webp/1*WDpO1Z4LrRj3aigeMQqK6w.jpeg" alt="Giordano Bruno anıtı" /></p>
<figcaption>Giordano Bruno Anıtı, Roma</figcaption>
<p><br />
Aklıma, gerçekleri korkmadan haykıran bilmem kaç milyon insan geldi. Tabii gerçekleri haykırmak veya çağının ötesinde düşünmek suçunu(!) işleyenlerin sonunu çoğu kişi bilir. İşleyen kişiler de bilir sonunu ama gerçeklerden alıkoyamazlar kendilerini. Hakikatin peşinde koşmanın haklı gururunun verdiği meyve olmuştur; giyotin, idam cezası, hapis cezası, yasaklar ve diğerleri. Belki de Giordano Bruno’ya yazmışımdır bu şiiri.</p>

<hr />

<blockquote>
  <p>idam mahkûmu uzattı kafasını giyotine,<br />
kafasından önce yere beyazlamış saçları düştü.<br />
giyotin kopardı kafasını,<br />
fikirlerinden önce kendisi öldü.</p>
</blockquote>

<hr />

<h4 id="şiirin-kısa-bir-analizi">Şiirin Kısa Bir Analizi</h4>

<blockquote>
  <p>idam mahkûmu uzattı kafasını giyotine,<br />
kafasından önce yere beyazlamış saçları düştü.</p>
</blockquote>

<p>İlk satır açık ve net sanırım. İdam cezasına çarptırılmış bir mahkûm var. İkinci satırda anlatmak istediğimse, halk arasında yaygın bir şekilde söylenen; “Düşünmekten mi saçların beyazladı?” sorusuna gönderme yapmak. Yani idam mahkûmunun, bir düşünce suçu işlediğini anlatmak istiyorum.</p>

<blockquote>
  <p>giyotin kopardı kafasını,<br />
fikirlerinden önce kendisi öldü.</p>
</blockquote>

<p>Üçüncü satırda, maalesef bir mucize gerçekleşmedi ve mahkûm katledildi. Fakat dördüncü satır bizi cezanın meyvelerine götürüyor; eğer öldürülmeseydi, belki de bu kadar tanınmayacaktı o kıymetli fikirleri. Hükümetler, ölüm cezalarıyla bazı kişileri aslında ölümsüz yaptığını anladıktan sonra olacak ki, bu ceza gitgide azaldı hatta yasaklandı.</p>

<p>Bir sonraki yazıda görüşmek üzere, hoşça kalın…</p>]]></content><author><name>Yusuf Atmaca</name></author><category term="poetry" /><summary type="html"><![CDATA[Hem kendi şiirimi yazıyor, hem de otopsisini yapıyorum…]]></summary></entry><entry><title type="html">Sen Miydin O, Yalnızlığım Mıydı Yoksa?</title><link href="http://localhost:4000/poetry/2020/10/23/sen-miydin-o-yalnizligim-miydi-yoksa.html" rel="alternate" type="text/html" title="Sen Miydin O, Yalnızlığım Mıydı Yoksa?" /><published>2020-10-23T00:00:00+03:00</published><updated>2020-10-23T00:00:00+03:00</updated><id>http://localhost:4000/poetry/2020/10/23/sen-miydin-o-yalnizligim-miydi-yoksa</id><content type="html" xml:base="http://localhost:4000/poetry/2020/10/23/sen-miydin-o-yalnizligim-miydi-yoksa.html"><![CDATA[<p>Kendi blog sayfama, daha önce yazmış olduğum yazıları geçirirken işe ilk Can Yücel’in Sevgi Duvarı şiirindeki bir dizesinden anladıklarımı yazdığım yazı ile başlayalım…</p>

<p><img src="https://cdn1.img.sputniknews.com.tr/img/104164/09/1041640900_0:0:2001:1132_600x0_80_0_0_c3adcd9ff5e3566d7bbf75c7429d2416.jpg.webp" alt="Güler Yücel ve Can Yücel çifti" /></p>
<figcaption>Güler Yücel ve Can Yücel Çifti</figcaption>
<p><br />
Önce şiiri bir bütün olarak paylaşayım.</p>

<blockquote>
  <p>Sen miydin o, yalnızlığım mıydı yoksa<br />
Kör karanlıkta açardık paslı gözlerimizi<br />
Dilimizde akşamdan kalma bir küfür<br />
Salonlar piyasalar sanat-sevicileri<br />
Derdim günüm insan arasına çıkarmaktı seni<br />
Yakanda bir amonyak çiçeği<br />
Yalnızlığım benim sidikli kontesim<br />
Ne kadar rezil olursak o kadar iyi<br />
Kumkapı meyhanelerine dadandık<br />
Önümüzde Altınbaş, Altın Zincir, fasulye pilakisi<br />
Ardımızda görevliler, ekipler, Hızır Paşalar<br />
Sabahları açıklarda bulurlardı leşimi<br />
Öyle sıcaktı ki çöpçülerin elleri<br />
Çöpçülerin elleriyle okşardım seni<br />
Yalnızlığım benim süpürge saçlım<br />
Ne kadar kötü kokarsak o kadar iyi<br />
Baktım gökte bir kırmızı bir uçak<br />
Bol çelik bol yıldız bol insan<br />
Bir gece Sevgi Duvarını aştık<br />
Düştüğüm yer öyle açık öyle seçik ki<br />
Başucumda bir sen varsın bi de evren<br />
Saymıyorum ölüp ölüp dirilttiklerimi<br />
Ne kadar yalansız yaşarsak o kadar iyi</p>
</blockquote>

<hr />
<p>Şiiri okurken, belki Ahmet Kaya’nın o güzel sesinden dinlemek istersiniz diye, YouTube bağlantısını da paylaşayım. Biz size hizmetkâr olmaya geldik! 😅</p>

<figcaption><iframe width="560" height="315" src="https://www.youtube.com/embed/5Nr_9otwblg?si=-iiclZZi6OD_I4ZV" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen=""></iframe></figcaption>

<p>Şiir çok çarpıcı ve güzel. Benim en sevdiğim kısım ise, başlıktan anlaşılıyor bile! Aslında bu kısım hakkında konuşmak için yazıyorum, zira benim için önemli.</p>

<hr />
<p>İnsanların çoğu yalnızlıktan korkuyor gibi geliyor. Yalnız kalmamak için, tahammül etmeyeceğimiz kişilere bile tahammül edebiliyoruz. “Nedir bu yalnızlık korkusu?” diye soracak olursam, “İnsan sosyal bir varlıktır. Bu sosyalliğin altında belki de aciz bir varlık olması yatar. Yani insan, konuşmadan, yardımlaşmadan, birbirine destek olmadan, iş birliği yapmadan yaşamını sürdüremez. Evrimin de bize kazandırdığı en önemli özelliklerden biri budur. İnsanı hayatta tutan bu kıymetli özelliğe, yalnız kalarak ket vurmuş oluruz” derim.</p>

<p>Tabii hemen hemen her insan aşık olur, sever, sevilir, flört eder. Peki kimlere aşık oluruz? Kendi çevremizdeki insanlara. Yani sınıfımızdan, mahallemizden, iş yerimizden… Peki ya çevremizde tanıdığımız çok kişi yoksa? Aslında bunu açmak gerekir diye düşünüyorum. “Tanımak”, bazen sokakta karşılaştığın insanın adını bilmek iken, bazen arkadaşının stres altındayken saçıyla oynayacağından emin olmaktır. Her neyse, öyle veya böyle çevremizdeki insan sayısı kısıtlıysa, yine birilerine aşık oluruz. Veya olur muyuz? O aşk mıdır? Sınıfımızdan, pek de muhabbetimiz olmayan, ne içer, ne yer, neyi sever, ne düşünür daha bu soruların cevaplarını bilmeden aşık oluruz veya olduğumuzu düşünürüz. Bunun en önemli sebebinin yalnızlık olduğunu düşünüyorum. Yalnız olmaktan korktuğumuz için ve pek fazla insanı da yakından tanı(ya)madığımız için, ilk “uygun” adaya aşık olduğumuzu zannederiz. Yazının başına dönecek olursak, işte Can Yücel’in “Sen miydin o, yalnızlığım mıydı yoksa?” dizesini bu minvalde yazdığını düşünüyorum. Karşıdaki kişiye olan aşkını sorguluyor. Bu bir gerçek sevgi mi yoksa yalnızlığın getirdiği bir korku mu ikileminde kalmış gibi hissettiriyor bana.</p>

<hr />
<p>Bir dizeyi açıklamak için, yüzlerce cümle daha yazılabilir. Ama ben burada noktalamak istiyorum. Zaten Can Yücel de, 6 kelimeyle çok daha güzel açıklamış, hissettirmiş, yaşatmış.</p>

<p>Bir sonraki yazımda görüşmek üzere. 🖐️</p>]]></content><author><name>Yusuf Atmaca</name></author><category term="poetry" /><summary type="html"><![CDATA[Kendi blog sayfama, daha önce yazmış olduğum yazıları geçirirken işe ilk Can Yücel’in Sevgi Duvarı şiirindeki bir dizesinden anladıklarımı yazdığım yazı ile başlayalım…]]></summary></entry></feed>