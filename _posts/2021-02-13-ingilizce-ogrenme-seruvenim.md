---
layout: post
title: "İngilizce Öğrenme Serüvenim"
categories: english
---

Herkese selamlar.

Başlıktan da anlaşılacağı üzere, İngilizcemizi geliştirmek üzerine birkaç düşüncemi paylaşacağım. Başlamadan önce söylemek isterim ki, bu öneriler bir eğitmen veya öğretmenden ziyade bir öğrencinin çalışma perspektifini yansıtmaktadır.
![English](https://miro.medium.com/v2/resize:fit:1400/format:webp/1*MLHQ_JEOTyDrLvz3PFCrRw.jpeg)

---
Dikey Geçiş Sınavı’na girdikten sonra, kararım Bilgisayar Mühendisliği bölümünü kesinlikle %100 İngilizce eğitim veren bir üniversitede okumaktı. Eğer İngilizce eğitim vermeyen bir üniversiteye kaydolsaydım, hayatımın ileriki safhalarında, hazırlıkta bulacağım kadar boş vakti bulamayacak ve İngilizcemi bir türlü ilerletemeyecektim. Wikipedia’dan aldığım verilere göre, 2011 yılında dünyadaki web sayfalarının %56'sı İngilizceyken, Türkçe web sayfaları yalnızca %1.1'lik kısmı oluşturuyor. Basılı kitaplarda da durum buna benzer. Yani ana dili Türkçe olan ve İngilizce bilmeyen bir kişinin, ilgilendiği alanlara ait kaynaklara erişimi İngilizce bilen birisine göre çok daha sınırlı. Bu nedenle de benim İngilizce’ye çalışma hikâyem başlamış oldu… Her neyse, önerilerimi yazmaya bir an önce geçmek istiyorum.

---
#### Gramer

Şimdi ilk aşamada Gramer var. Benim İngilizcem iyi olmadığı için tamamen sıfırdan çalışmaya başladım. Gramer için YouTube’den [İngilizce Konu Anlatım — Özer Kiraz](https://www.youtube.com/watch?v=056tP8bGMtg&list=PLp9-shPIqO8OnxLVnrfl_47QRkE0yRLyi&ab_channel=%C4%B0ngilizceKonuAnlat%C4%B1m%C4%B1-%C3%96zerKiraz) ve yine aynı hocanın çıkarttığı [Çeviriyle Öğren — 1](https://www.turengkitap.com/urun/ceviriyle-ogren-nbc/) isimli kitabı kullandım. Neden bu kanal ve neden bu kitap diye soruyorsanız, açıklamak isterim. Gramer konu anlatımında, bir kaynağın bir diğerinden çok büyük bir farkı olmuyor açıkçası. Benim için en önemli husus, Çeviriyle Öğren — 1 kitabıydı. Kitap, videoda anlatılan konular ile paralel ilerliyor ve o konuya ait bolca cümleyi Türkçe’den İngilizce’ye ve İngilizce’den Türkçe’ye çeviriyorsunuz. Cevapları da içerisinde olduğu için kendi kendinize ve kimseden yardım almadan Gramer öğrenebiliyorsunuz. Birçok Gramer kitabında sadece boşluk doldurma ve çoktan seçmeli sorular oluyor ve bu durumu pek faydalı bulmuyorum. Çeviriyle Öğren — 1’de ise verilen cümleyi çevirmeniz isteniyor.
___

#### Reading

Ben, tüm Gramer konuları bittikten sonra okuma çalışmalarına geçtim. Okuma kaynakları için birçok yayınevinin (Oxford, Longman vb) seviyeli hikâye kitapları bulunuyor. Mevcut dolar kuru nedeniyle, internetten çeşitli yollarla bu kitapları edinebilirsiniz.

Ben hikâye kitaplarını sıkıcı bulduğum için Reader at Work — 1 kitabıyla başladım. Reader at Work 1–2 ile beraber More to Read 1–2 kitaplarını çok beğendim. Seviyeli şekilde ilerlemesi ve bununla birlikte birçok alana ait güzel, bilgilendirici makaleler içermesi, okuma merakınızı artırıyor.

Yine ELS Yayıncılıktan, Through Reading kaynağı da dil sınavlarına hazırlananlar için öneriliyor. More to Read — 2 ve Through Reading kaynakları Intermediate ve Upper Intermediate kaynaklardır.

___
#### Sözlük Kullanımı
YouTube’de Hüseyin Demirtaş ile İngilizce kanalı, sözlük kullanımı ve kelime öğrenme hakkında [epey detaylı bir video](https://www.youtube.com/watch?v=XXj90oVxK7w&t=65s&ab_channel=H%C3%BCseyinDemirta%C5%9File%C4%B0ngilizce) çekmişti. Bana çok faydalı oldu, size de tavsiye edebilirim.

Ayrıca sözlük olarak ben Longman Dictionary ve Google Translate’i eş zamanlı olarak kullanıyorum.

___
#### Reading & Listening & Vocabulary

Bu üç beceriyi birlikte geliştiren kaynaklar da mevcut. Reading bölümünde önerdiğim kaynakları bitirdikten sonra, yeterli kelime haznesiyle bu bölüme geçerseniz çok daha faydalı olacağını düşünüyorum.

İlk önerim: [CBC Podcastleri](https://disk.yandex.com.tr/d/X7P8hsDA3GDDff?utm_campaign=DonanimHaber&utm_medium=referral&utm_source=DonanimHaber). CBC Podcast’leri seviyelere göre ayrılmış, içerisinde dinleme egzersizine başlamadan önce, bahsedilen önemli kelimelerin üstünde duruyor ve böylelikle dinleme sırasında o kelimelere yabancı kalmamanız sağlanıyor. Bunun yanı sıra dinlenilen metnin transkripti ile kaçırılan noktalar takip edilebiliyor ve dinleme egzersini tamamlandıktan sonra birkaç soruyla dinlenilen metnin anlaşılıp anlaşılmadığı test ediliyor. Bence çok kaliteli bir kaynak.

İkinci önerim: [VOA News](https://learningenglish.voanews.com/). Yine yukarda dediğim prensiplere göre oluşturulmuş bir kaynak ve gayet güzel.

Üçüncü Önerim: [Breaking News English](https://breakingnewsenglish.com/). Günlük haberleri, seviyelerine göre ayırıp; okumanızı, dinlemenizi ve test sorularıyla anlayıp anlamadığınızı sağlıyor. Bütün becerilerinizi geliştirmeye yönelik yine harika bir site.

___

#### Speaking, Ek Kaynaklar ve Kapanış
Bu kaynaklar ile İngilizceyi epey geliştirmenin mümkün olduğuna inanıyorum. Geri kalanın artık günlük İngilizce diline hakim olmak, The New York Times, The Washington Post gibi haber sitelerini veya Reddit, Twitter gibi sosyal medya kaynaklarını kullanmak olduğunu düşünüyorum. Tabii Speaking becerisi hakkında pek konuşmadık çünkü o konu benim için hâlâ bir soru işareti. Cambly gibi bazı uygulamaların faydalı olduğu söyleniyor fakat benim bu konu hakkında bir tecrübem yok. Yurtdışına çıkma şansınız yoksa, bu yollarla az da olsa geliştirmek mümkün olabilir. Ayrıca, YouTube’da gördüğüm şu video ile de, tamamen ücretsiz bir şekilde, Discord üzerinden yabancılarla konuşma pratiği yapmanın mümkün olduğu anlatılıyor. Yine denenebilecek bir yöntem olabilir.

Dil sınavları veya ileri düzey okuma ve çevirilerde zorlananlar için, YouTube’de [Mesut Koyuncu](https://www.youtube.com/channel/UCSWVBMS8jCNEy1MRvHsvnxQ) isimli kanala göz atabilirsiniz.

Yine YouTube’da, İngilizce üzerine birçok sorunuza cevap bulabileceğiniz [Hüseyin Demirtaş ile İngilizce](https://www.youtube.com/user/dilsayar) kanalı da çok güzel.

___

Artık bundan sonrası, sizin merakınıza kalmış. Umarım faydalı bir yazı olmuştur. Bir sonraki yazımda görüşmek üzere, hoşça kalın.