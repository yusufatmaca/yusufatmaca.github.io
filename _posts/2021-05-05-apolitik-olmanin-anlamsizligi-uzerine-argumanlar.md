---
layout: post
title: "Apolitik Olmanın Anlamsızlığı Üzerine Argümanlar"
---

23 Nisan 2018'de T24 haber sitesi, Aziz Sancar ile yapılan röportajı şu başlıkla yayımlamıştı: “Politika ile Uğraşmayın, İlim Yapın ve Çok Çalışın”

<div class="iframely-embed"><div class="iframely-responsive" style="height: 140px; padding-bottom: 0;"><a href="https://t24.com.tr/haber/prof-dr-aziz-sancar-politika-ile-ugrasmayin-ilim-yapin-ve-cok-calisin,611789" data-iframely-url="//iframely.net/Z44azWm?card=small"></a></div></div><script async src="//iframely.net/embed.js"></script>

---

Ben de, bu açıklama üzerine bir şeyler karalamak istedim, çünkü benim için bu durum oldukça önemli. Apolitik olmanın mantıksızlığını izah etmeden önce demek isterim ki, Aziz Sancar Türkiye’de yaşasaydı Nobel Kimya Ödülünü alabilir miydi? Kuşkusuz bir çoğumuz buna “hayır” cevabı veriyoruz. Hadi bu cevabı irdeleyelim, neden bir çoğumuz hayır diyoruz…

---

Kerem Cankoçak hocamız, 25 Şubat 2020'de Evrensel Gazetesi’ne yaptığı açıklamada şunları diyordu:

![Kerem Cankoçak Evrensel Gazetesi](https://miro.medium.com/v2/resize:fit:1400/format:webp/0*y8MdkMUwPiHKdaf4.png)
<figcaption>Kaynak: https://www.evrensel.net/haber/398050/prof-dr-kerem-cankocak-evrim-yer-cekimi-gibi-bir-gercektir
</figcaption>

---

Yine Kerem Cankoçak hocanın katıldığı Buyrun Benim Programında, Ekşi Sözlük’ten “mirova” isimli kullanıcının sorduğu, “Türkiye’yi bilimsel araştırmalar açısından geleceği parlak bir ülke olarak görüyor musunuz?” sorusuna da başından geçenleri anlatarak durumunun vahametini açıklıyordu.

<iframe width="560" height="315" src="https://www.youtube.com/embed/p2HQd9tvY0g?si=Nnw-oJh1voOW17qy&amp;start=387" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

>CERN’deki deneylere TAEK, Almanya’nın ayırdığı bütçenin binde birini ayırıyor. Peki Almanya bizden bin kat daha zengin bir ülke mi? Hayır!

>CERN’e TAEK’in ayırdığı bütçeyle öğrenci gönderiyoruz. Sonra da diyor ki, biz size şu kadar yıldır para veriyoruz, karşılığında siz bize ne verdiniz?

---

Yukardaki alıntılar, bizim Bilime ve Bilim İnsanlarına bakış açımızı -üzücü bir şekilde- yansıtır nitelikte.

Sadece bilimsel açıdan baktığımızda dahi, doğrudan politikayı ilgilendiren daha yüzlerce sorun bulabiliriz. Unutmamak gerekir ki, her şey politikayla ilgilidir.

Neyse biz perspektifimizi genişletelim ve gündelik yaşam üzerinden apolitikliğin mânâsızlığı üzerine tartışmaya başlayalım.

Ebeveynsiniz ve çocuğunuz lise çağına geliyor. Okul hayatı boyunca neredeyse karşılaşmadığı soru tipleriyle “Liseye Geçiş Sınavı” adında bir sınavda karşılaşıyorlar. Haliyle zorlanıyorlar ve birçoğu başarısız oluyor, birçokları da sınava dahi girmiyor. Peki bu öğrenciler dışarda mı kalacak, tabii ki hayır! “Adrese Dayalı Liselere Öğrenci Kaydı” ile öğrencinin ikâmet ettiği muhitteki liseleri tercih etme şansı doğuyor. Peki burada sormak gerekir, sizce her lisenin kalitesi birbirine yakın mı? Tabii ki hayır. Mesela bir Fen Lisesi ile İmam Hatip Lisesi arasında dağlar kadar fark(lar) var. İmam Hatip Lisesi çıkışlı öğrencilerin %15'i Üniversite Sınavıyla bir Üniversiteye yerleşirken, bu oran Fen Liselerinde %49. Şimdi çocuğunuzu hangi okula yollamayı istersiniz? Yine çoğunuzdan Fen Lisesi cevabını duyar gibiyim… Öyleyse sizi Cumhuriyet Gazetesi’nin şu haberiyle baş başa bırakmak isterim.

<div class="iframely-embed"><div class="iframely-responsive" style="height: 140px; padding-bottom: 0;"><a href="https://www.cumhuriyet.com.tr/haber/butce-dindar-nesil-insaatlarina-1258173" data-iframely-url="//iframely.net/y89YZ9Y?card=small"></a></div></div><script async src="//iframely.net/embed.js"></script>
\\

Çocuğunuz zar zor da olsa Fen Lisesi kazandı diyelim. Ezberci bir eğitimden geçmesini, bilimi başka nedenlerle göz ardı ederek verilen eğitimi de geçelim (belki de az sonra söyleyeceğim şeyin nedenlerinden birisi de budur), birçok istatistik kurumuna göre dünyadaki en iyi 500 üniversite sıralamasında ya bir kaç üniversitemizi sokabilmişiz, ya da listeye bile girememişiz. Unutulmamalı, eğitime önem vermek ve dünyadaki trendleri takip etmek de politik bir sonuçtur.

Şimdilik yazmak istediklerim bu kadar. Bir sonraki yazımda görüşmek üzere, hoşça kalın…

![Kapanış](https://miro.medium.com/v2/resize:fit:786/format:webp/1*b48vCCnijkuLJNzjTHTAeg.jpeg)